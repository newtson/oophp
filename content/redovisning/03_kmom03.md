---
---
Redovisning kmom03
=========================

Det här är första gången jag har skrivit kod för att testa annan kod. Ser hur enhetstestning kan vara bra när man skriver stora program. Har hittills bara testat min kod genom köra olika scenarier men jag har aldrig skrivit så särskilt stora program så enhetstestning skulle i de fallen se till så att man inte missar något. Att skriva testbar kod tar lite tid att komma in i eftersom man är van med att först skriva kod och inte tänka på hur test av den ska fungera.

Med white box testing känner man till koden som testas. Genom det kan man testa koden struktur mer, som vad som händer i olika scenarier. Med black box testing så utförs tester på kod som man inte känner till. Man vet vad koden är menad att göra och gör därmed ett test baserat på den kunskapen men man vet inte hur koden som man testar ser ut. Med grey box testing finns en viss kunskap om kodens struktur. Med positive tester så utförs tester för att se att koden fungerar som tänkt när rätt information ges till den. Med negative tester så utförs tester för att se att koden fungerar som tänkt när fel information ges till den.

Jag delade upp koden så att varje klass skulle hantera en egen del. Klassen Dice sköter individuella tärningar. Klassen DiceHand har hand om alla tärningar som man kastar samtidigt. Den sista klassen är DiceScore som har hand om spelarnas poäng.

Relationen mellan DiceScore och DiceHand och Dice och DiceHand är komposition. Ett objekt av klassen DiceScore instansieras i konstruktorn i DiceHand klassen. Likaså instansieras objekt av klassen Dice i DiceHand konstruktorn. Hanteringen av objekt sköts via publika metoder.

Har skapat 4 knappar, en för att kasta tärning, en för att spara poäng, en för att starta datorns kast och en för att starta nytt spel. Endast de knappar som användaren är tillåten att klicka på visas. När t.ex. det är användarens tur visas endast knapparna för att kasta tärning, spara poäng och starta nytt spel och när det är datorns tur så visas endast knapparna för att starta datorns tärningskast och för att starta nytt spel.

Poäng hålls i session tills användaren väljer att spara poängen, de överförs då, via anrop till metod, till de permanenta poängen som läggs ihop och visas för användaren. För datorn gjorde jag helt enkelt så att datorn sparar sina poäng så fort han får ett kast som inte innehåller någon etta.
Efter varje kast kontrolleras, via metod, om en etta finns bland tärningarna. Om en etta finns går turen över till andra spelaren, vilket visas genom bl.a. skifte av knappar.
Kontroll utförs också efter varje poäng sparning för att se om 100 har nåtts. Ifall en spelare har fått 100 poäng skrivs det ut vilken spelare som vann och endast knappen för att starta ett nytt spel är synlig.

Min code coverage för tärningsspelet är 100% så jag tror att jag lyckades testa spelet okej men kände ibland som att jag kanske inte använde rätt test på vissa delar. Till t.ex. test för metoden som kontrollerar om det finns en 1 med i tärningskasten så testade jag först att fyra värden skapades. Detta pga. att det genom default ska skapas fyra tärningar. Testade sedan att de fyra värdena, som skapas genom slump, var under 7 eftersom en tärning endast har 6 sidor. Annars så testade jag mycket med assertEquals för att se om värdet jag fick var det som jag förväntade mig att få.

Min TIL för detta moment är phpunit, hade inte ens hört talas om att skriva kod för att testa kod före det här momentet.


<!--Detta innehåll är skrivet i markdown och du hittar innehållet i filen `content/redovisning/03_kmom03.md`.-->
